# Аудиториска вежба 9 - Невронски мрежи

## Задача 1 - Класификација на квалитет на вино со невронска мрежа

Креирајте модел на невронска мрежа за класификација на квалитет на вино. Податочното множество е зададено во датотеката winequality.csv. Секоја инстанца е претставена со 11 хемиски карактеристики и една класа 
за добар ('good') и лош ('bad') квалитет на вино. 

Потребно е податочното множество да се подели на тренирачко, валидациско и тестирачко множество, така што првите 70% (како што се појавуваат во податочното множество) од секоја од класите да се доделат во 
тренирачкото множество. Следните 10% од секоја од класите влегуваат во валидациско множество, а последните 20% се дел од тестирачкото множество.

Со помош на валидациското множество изберете го најдобриот број на неврони во скриениот слој од можностите [5, 10, 100]. Моделот со најдобра точност со валидациското множество потребно е да се искористи како 
финален модел. Моделите се тренираат со рата на учење од 0.001, 500 епохи и ReLU активациска функција на невроните од скриениот слој. 
Финалниот модел потребно е да се евалуира со тестирачкото множество и да се пресмета точноста на моделот.


## Задача 2 - Скалирање на карактеристики
Потребно е да се испита како скалирањето на карактеристиките допридонесува до подобрување на моделот од претходната задача. 
Употребете ја истата поделба на податочните множества од претходната задача и креирајте модел кој се покажал како најдобар од претходната задача. Потребно е моделот да се истренира со оригиналните податоци, 
со податоци кои се скалирани со StandardScaler, и со податоци скалирани со MinMaxScaler. Со помош на валидациското множество одберете која техника е најдобриот начин за репрезентација на податоците, 
па потоа соодветно направете евалуација на моделот со тестирачкото множество преку пресметување на точноста, прецизноста и одзивот. 

    точност = (TP + TN) / (TP + FP + TN + FN)

    прецизност = TP / (TP + FP)

    одзив = TP / (TP + FN)

TP - број на точно предвидени позитивни класи

FP - број на грешно предвидени позитивни класи

TN - број на точно предвидени негативни класи

FN - број на грешно предвидени негативни класи
